<!DOCTYPE html>
<html>
	<head>
		<meta http-equiv="Content-Type" content="text/html; charset=UTF-8">
		<meta http-equiv="X-UA-Compatible" content="chrome=1">
		<meta name="HandheldFriendly" content="True">
		<meta name="MobileOptimized" content="320">
		<meta name="viewport" content="width=device-width, initial-scale=1.0">
		<meta name="referrer" content="no-referrer">
		<link rel="stylesheet" href="style.css">
		<script src="https://player.vimeo.com/api/player.js"></script>
		<title>_</title>
	</head>
	<body>
		<div class="wrap">
			<div id="nav-links">
      	<div id="tree">
					<a href="index.html">mov-image</a>
					</br>
					<a href="untitled2.html">&emsp;&emsp;untitled (deep green) 2020</a>
					</br>
					<a href="untitled1.html">&emsp;&emsp;untitled (robert walser) 2020</a>
					</br>
					<a style="color:orange">&emsp;&emsp;the songs of young werther 2020</a>
					</br>
					<a href="paradise.html">&emsp;&emsp;paradise 2019</a>
				</div>
    	</div>
			<div class="section" id="content">
				<img style='height: 100%; width: 100%; object-fit: contain' src="img/werther.jpg">
				<div></br></div>
				<div></br></div>
				<p>Aplinkui taip tylu, ir mano siela tokia rami. Ačiū tau, dieve, kad paskutinėmis akimirkomis suteikei man šią šilumą, šią jėgą. Žengiu prie lango, brangioji! Ir matau, matau pro audringai skriejančius debesis amžinojo dangaus žvaigždes. Ne, jūs nenukrisit. Praamžis laiko jus ir mane savo širdy. Aš matau Grįžulo Ratų ašį, gražiausią iš visų žvaigždynų. Jau, Lota! Man nebaisu paimti tą šaltą baisią taurę, iš kurios turiu išgerti mirties svaigulį! Tu man ją davei, ir aš nesvyruoju. Viskas, viskas! Taip išsipildė visi mano gyvenimo troškimai, visos viltys! Toks šaltas, toks sustiręs beldžiuosi į geležinius mirties vartus. O, kad dievas man būtų suteikęs laimę mirti už tave! Atiduoti gyvybę už tave, Lota! Aš mirčiau drąsiai, su džiaugsmu, jei tuo galėčiau grąžinti tau gyvenimo ramybę ir džiaugsmą! Bet ak! Aš parašiau tavo tėvui laiškelį, prašydamas pasirūpinti mano palaikais. Kapinėse yra dvi liepos nuošaliam kampe prie laukų; ten aš noriu ilsėtis. Jis gali, jis tai padarys savo draugui. Tu jį irgi paprašyk. Aš žinau, kad pamaldiems krikščionims būtų nemaloni vargšo nelaimingojo kaimynystė. Ak, norėčiau, kad palaidotumėt mane šalia kelio ar nuošaliam slėny, kur, praeidamas pro kapo akmenį, kunigas ir levitas palaimintų jį, o samarietis išlietų ašarą. Aš noriu, kad mane palaidotumėt su šiais drabužiais, Lota, tu juos lytėjai, pašventinai, to as prašiau ir tavo tėvą. Mano siela plevena virš mano karsto. Tegu niekas nekrato mano kišenių. Šis rausvas kaspinas, kuris buvo ant tavo krutinės, kai pirmą kartą tave radau tarp vaikų... O, išbučiuok juos tūkstantį kartų ir apsakyk jiems jų nelaimingo draugo likimą. Meilučiai! Jie ir dabar bruzda aplink mane. Ak, kaip aš prie tavęs prisirišau, nuo pat pirmos akimirkos nebegalėjau be tavęs būti!.. Šis kaspinas tebūnie palaidotas kartu su manimi. Tu man jį padovanojai gimimo dieną! Kaip godžiai aš viską griebiau! Ak, negalvojau tada, kad mano kelias atves mane čionai!..</p>
			</div>
			<div class="section footer">
				<a href="index.html"></a>
			</div>
		</div>
	</body>
</html>
